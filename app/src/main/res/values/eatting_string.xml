<?xml version="1.0" encoding="utf-8"?>
<resources>
    <string-array name="eatting_title">
        <item>"রোজায় খাদ্যাভ্যাস ও করণীয়"</item>
        <item>"ইফতারিতে কী কী খাবেন?
"</item>
        <item>"সাহরিতে কী খাবেন?
"</item>
        <item>"লিভার আক্রান্ত রোগীর রোজা
"</item>
        <item>"পেপটিক আলসার রোগীর রোজা
"</item>
        <item>"হৃদরোগ ও উচ্চ রক্তচাপ রোগীর রোজা
"</item>
        <item>"হাঁপানি রোগীর রোজা
"</item>
        <item>"ডায়াবেটিক রোগীর রোজা
"</item>


        <item>"রমজানের সময় বিশেষ খাদ্যাভ্যাস কেন প্রয়োজন?
"</item>
        <item>"কেন বেশী করে পানি ও শরবত খেতে বলা হয?়"</item>
        <item>"ডাবের পানি খেতে বলা হলেও কার্বোনেটেড বেভারেজ কেন ডাক্তারদের চক্ষুশূল
"</item>
        <item>"ভাজা পোড়া খেতে কেন মানা করা হয়?"</item>
        <item>"রমজানে আঁশযুক্ত খাবার বেশী খেতে বলার যুক্তি কি?"</item>
        <item>"একবারে বেশী করে খাবার খেতে মানা করার কারণ কিঃ"</item>
        <item>"ইফতারিতে মিস্টি জাতীয় খাবার বেশী খেতে বলা হয়ে কেনঃ"</item>
        <item>"ইফতারিতে বেশী করে ফল রাখতে বলার কারণ কি?"</item>
        <item>"চিড়া, দই খান অনেকে!"</item>
        <item>"হালিম খেলে কেমন হয়?"</item>
        <item>"ছোলা-মুড়ি না খেলে যে ভালো লাগে না !"</item>
        <item>"মাংসের বিভিন্ন মেনু দেখলে মন মানে না, কি করবো?"</item>
        <item>"
ডিম ও দুধের ব্যাপারে কি হবে?
"</item>

    </string-array>




    <string-array name="eatting_details">
        <item>"রোজায় খাদ্যাভ্যাস ও করণীয়
অধ্যাপক মবিন খান
                ইসলামের জীবন ব্যবস্থায় পাঁচটি স্তম্ভ রয়েছে, তার মধ্যে রমজান মাসের রোজা অন্যতম। সুস্থ প্রাপ্তবয়স্ক সব মুসলমানের জন্য রমজান মাসের রোজা ফরজ করা হয়েছে। সকাল থেকে সন্ধ্যা পর্যন্ত উপবাসের নিয়ত করে সুবেহ সাদিক থেকে সূর্যাস্ত্ত পর্যন্ত পানাহার ও সব ধরনের ইন্দ্রিয় তৃপ্তিকর কার্যকলাপ থেকে বিরত থাকার নাম রোজা। রমজান মাসে আল্লাহ তায়ালা মানুষের জন্য অফুরন্ত রহমত, বরকত, মাগফিরাত, নাজাত ও ফজিলত দান করেন। রমজান মাসের রোজার ফজিলত বর্ণনা করে শেষ করা যায় না। হুজুর পাক (সা.) বলেছেন, ‘যে ব্যক্তি রমজান মাসে ঈমানের সঙ্গে কেবল আল্লাহর সন্তুষ্টি ও আখিরাতের কল্যাণ লাভের আশায় রোজা পালন করবে, আল্লাহ তায়ালা তার আগের সব সগিরা গোনাহ মাফ করে দেবেন।’ রমজানের রোজা রোজাদারের জন্য ঢালস্বরূপ। যদি না রোজাদার মিথ্যা কথা কিংবা কোনো গিবত দ্বারা রোজা নষ্ট করে না ফেলে। আল্লাহপাকই প্রতিটি রোজাদারের প্রতিদান দেবেন। রমজানের রোজার উদ্দেশ্য হলো মানুষের প্রাত্যহিক জীবনে শয়তানের সব প্ররোচনা ও নফ্সকে দমন করা। তাই রোজা দেহ ও অন্তরকে বিশুদ্ধ করার অন্যতম শর্ত শরিয়তের বিধান অনুযায়ী হালাল উর্পাজন ও হালাল মাল দ্বারা জীবন যাপন করা।
আমাদের দেশে রমজান মাস এলেই খাওয়া-দাওয়ার ধুম পড়ে যায়। মানুষ অস্থির হয়ে পড়ে কী খাবে, কী খাবে না। আসলে সারা পৃথিবীতে মুসলমানরা ইসলামের বিধান অনুযায়ী একই নিয়মে রোজা পালন করেন। বিভিন্ন দেশের মানুষের দৈনন্দিন জীবনযাত্রা এবং বিভিন্ন রকম খাওয়া-দাওয়ার অভ্যাস রয়েছে। তাই স্থান-কাল-পাত্র ভেদে বিভিন্ন রকম খাওয়া-দাওয়ারও তারতম্য রয়েছে। এ অবস্থায় এই আলোচনায় আমাদের দেশের মানুষের যে ধরনের খাদ্যাভ্যাস রয়েছে তা নিয়ে আলোচনা করব। প্রথমে সুস্থ মানুষের জন্য কী কী খাবার খাওয়া উচিত সেই দিক নিয়ে আলোকপাত করব।
"</item>
        <item>"ইফতারিতে কী কী খাবেন?

রমজান মাস এলে বিকাল বেলা থেকেই ইফতারের জন্য নানা খাবার তৈরি ও বিক্রির হিড়িক পড়ে। হরেক রকম ইফতারির পসরা সাজিয়ে দোকানিরা রাস্তার ধারে ফুটপাতে, অলিতে-গলিতে, হাটে-বাজারে বসে যায়। এসব ইফতারির মধ্যে রয়েছে ছোলা, মুড়ি, পেঁয়াজু, বেগুনি, ডালবরা, সবজি বরা, আলুর চপ, খোলা খেজুর, হালিম, জালি কাবাব, জিলাপি, বুইন্দা ইত্যাদি। আরও রয়েছে বিভিন্ন ফল ও ফলের রস, আখের গুড়ের শরবত, নানা রংমিশ্রিত বাহারি শরবত। তাছাড়া মুখরোচক বিরিয়ানি ও তেহারি তো আছেই।

এখন প্রশ্ন হলো—এসব মুখরোচক খাবার স্বাস্থ্যসম্মত উপায়ে তৈরি করা হয়েছে কিনা? ভেজাল তেল, বেসন ও কৃত্রিম রং মেশানো হয়েছে কিনা সেদিকে নজর দেয়া উচিত। যে তেলে ভাজা হয় সেই তেল একবারের বেশি ব্যবহার উচিত নয়। কারণ একই তেল বার বার আগুনে ফুটালে কয়েক ধরনের রাসায়নিক দ্রব্য তৈরি হয়। যেমন—একই তেল বার বার ব্যবহৃত হলে তা থেকে পলি নিউক্লিয়ার হাইড্রোকার্বন তৈরি হয়। যার মধ্যে বেনজা পাইরিন নামক ক্যান্সার হতে পারে এমন পদার্থের মাত্রা বেশি থাকে। তাছাড়া অপরিষ্কারভাবে ইফতারি তৈরি করলে পেটের পীড়া হওয়ার সম্ভাবনা থাকে। সুস্থভাবে বাঁচার জন্য যত্রতত্র খোলা খাবার না খাওয়াই উচিত।

খুব কম ফলই পাওয়া যাবে যা ভেজালমুক্ত। শরবতের কথা তো বলাই বাহুল্য। রাস্তা-ঘাটে, হাটে-বাজারে রকমারি শরবত তৈরি করা হয়। আমাদের জানতে হবে, এসব শরবত যে পানি দিয়ে বানানো হয় সে পানি বিশুদ্ধ কি-না। তাছাড়া ইফতারের জন্য তৈরি প্রায় সব খাবার তেল ও উচ্চ চর্বিযুক্ত। সাধারণত অধিক মুনাফার আশায় এসব খাবার মানসম্মত তেলে এবং সঠিক নিয়মে ভাজা হয় না, তাই এসব স্বাস্থ্যসম্মত নয়।

একজন রোজাদার ইফতারে কী খাবেন তা নির্ভর করবে তার স্বাস্থ্যের অবস্থা ও বয়সের ওপর। এখানে উল্লেখ্য যে, পারতপক্ষে দোকানের তৈরি ইফতারি ও সাহরি না খাওয়াই ভালো। সুস্থ স্বাস্থ্যবান রোজাদারের জন্য ইফতারিতে খেজুর বা খুরমা, ঘরের তৈরি বিশুদ্ধ শরবত, কচি শসা, পেঁয়াজু, বুট, ফরমালিন অথবা ক্যালসিয়াম কার্বাইডমুক্ত মৌসুমি ফল থাকা ভালো। কারণ ফলে ভিটামিন ও মিনারেল পাওয়া যায়। ফল খেলে কোষ্ঠকাঠিন্য দূর হয় এবং সহজে তা হজম হয়। রুচি অনুযায়ী বাসার রান্না করা নুডুলসও খেতে পারেন। বেশি ভাজি ভূনা তেহারি, হালিম না খাওয়াই ভালো। কারণ এতে বদহজম হতে পারে। রুচি পরিবর্তনের জন্য দু-একটা জিলাপি খেতে পারেন। তাছাড়া গ্রীষ্মকালীন রমজানে পরিমাণমতো বিশুদ্ধ পানি পান করা উচিত।
অতঃপর এশা ও তারাবির নামাজের পর অভ্যাস অনুযায়ী পরিমাণমত ভাত, মাছ অথবা মুরগির মাংস, ডাল ও সবজি খাবেন।
"</item>
        <item>"
সাহরিতে কী খাবেন?
সুবহে সাদিকের আগে যে খাবার খাওয়া হয় তাকে সাহরি বলে। সাহরি খাওয়া অবশ্যই কর্তব্য, এটা হুজুর পাক (সা.)-এর নির্দেশ। রমজানে বছরে একটি মাসে বাকি এগারো মাসের স্বাভাবিক নিয়ম পরিবর্তন করে সুবহে সাদিকের আগে ঘুম থেকে উঠে খাওয়া-দাওয়া সেরে নিতে হয়। সাধারণ নিয়মে সকালের নাস্তার পরিবর্তে খুব ভোরে সারাদিনের উপবাসের সময় চলার মতো খাওয়ার প্রয়োজন হয়। শরীরটাকে সুস্থ রাখার জন্য সাহরি খাওয়া অত্যন্ত গুরুত্বপূর্ণ। তবে অভ্যাস করে নিলে আমাদের শরীরের যন্ত্রাংশগুলোও স্বাভাবিক প্রকৃতিতে এক মাসে অভ্যস্ত হয়ে পড়ে। মনে রাখতে হবে, সাহরির খাবার মুখরোচক, সহজ পাচ্য ও স্বাস্থ্যসম্মত হওয়া প্রয়োজন। অধিক তেল, অধিক ঝাল, অধিক চর্বিজাতীয় খাবার খাওয়া একদম উচিত নয়। ভাতের সঙ্গে মিশ্র সবজি, মাছ অথবা মাংস অথবা ডিম থাকা প্রয়োজনীয়। ডালও থাকতে পারে। আমাদের পাকস্থলীতে অধিক উত্তেজনা কিংবা অস্বস্তি সৃষ্টি করে এমন খাবার খাওয়া সঠিক নয়। তার কারণ গুরুপাক খাবার খেলে শরীরের বিপাকক্রিয়া বেড়ে যায়। অধিক চর্বিজাতীয় খাবার খেলে রোজাকালীন শরীর অসুস্থ লাগতে পারে, ক্লান্তি কিংবা ঘুম আসতে পারে। পিপাসা নিবারণ হয় সেই পরিমাণ পানি নিজের অভ্যাস অনুযায়ী পান করতে হবে। মেদবহুল মোটা মানুষের জন্য রমজান মাস ওজন কমানোর জন্য সুবর্ণ সুযোগ। এই সুযোগ অবশ্যই গ্রহণ করা উচিত। যারা ধূমপানে অভ্যস্ত, রমজানই ধূমপান ছাড়ার উপযুক্ত সময়।
"</item>
        <item>"
লিভার আক্রান্ত রোগীর রোজা

লিভারের অসুখে আক্রান্ত রোগীর রোজা রাখা উচিত কি-না তা নির্ভর করবে তিনি কী ধরনের লিভার রোগে আক্রান্ত আছেন তার ওপর ভিত্তি করে। ধরা যাক, কেউ যদি জন্ডিসে আক্রান্ত থাকেন, যার অন্যতম কারণ ভাইরাল হেপাটাইটিস। এ ধরনের জন্ডিস সারা বছর ধরে ঘরে ঘরে দেখা যায়। শুষ্ক মৌসুমে কিংবা বন্যা-পরবর্তী মৌসুমে আমাদের দেশে এ রোগের প্রাদুর্ভাব বেশি ঘটে। ভাইরাল হেপাটাইটিস হলে বেশিরভাগ সময় রোগীর ক্ষুধামন্দা হয়, বমি কিংবা বমি বমি ভাব থাকে কিংবা শরীর অসুস্থ বোধ হয় কিংবা নিস্তেজ মনে হয়। এ উপসর্গগুলো তীব্র হলে ও জন্ডিসের মাত্রা বেশি হলে রোগীকে তখন শিরার মাধ্যমে স্যালাইন দেয়ার প্রয়োজন হতে পারে। শরীর দুর্বল থাকে তাই এ অবস্থায় রোজা রাখা বাঞ্ছনীয় নয়। সুস্থ হলে পরবর্তী সময়ে ফরজ রোজা আদায় করে নিতে হবে। দ্বিতীয় যে লিভারের রোগ আমাদের দেশে দেখা যায় তার নাম লিভার সিরোসিস। সিরোসিস রোগী দু’ভাবে উপসর্গ নিয়ে চিকিত্সকের শরণাপন্ন হয়। প্রথমত, খাওয়ার প্রতি অনীহা, পেটের পীড়া, আমাশয় অথবা ডায়রিয়া নিয়ে আসতে পারে। এই সময়ে রোগের উপসর্গের মাত্রা যদি কম থাকে সাধ্যমত খেতে পারে, খাওয়া হজম হয় তাহলে ফরজ রোজা রাখার চেষ্টা করা অবশ্যকর্তব্য। কিন্তু যদি দ্বিতীয় পর্যায় যখন পেটে পানি জমে, পায়ে পানি জমে, তখন পানি নিসরনের জন্য যাদের উরঁত্বঃরপং খেতে হয়, তাদের পানি পিপাসা বৃদ্ধি পেতে পারে। তাছাড়া রক্তে গ্লুকোজের পরিমাণ কমে যেতে পারে। সেক্ষেত্রে রোজা রাখলে জীবন ঝুঁকিপূর্ণ হতে পারে বিধায় শরিয়ত মোতাবেক তাদের রোজার কাফ্ফারা দিতে হবে। তাদের রোজা রাখার মতো শরীরের অবস্থা থাকে না।
দ্বিতীয়ত, লিভারের অ্যাডভান্স ক্যান্সারে আক্রান্ত রোগীর পক্ষে রমজানের ফরজ রোজা আদায় করা সম্ভব নাও হতে পারে। কারণ তিনি তখন গুরুতর অসুস্থ অবস্থায় ব্যথা-বেদনায় ক্লান্ত, পরিশ্রান্ত, অভুক্ত অবস্থায় থাকেন। তার আত্মীয়রাই তার পক্ষ থেকে তার রোজার কাফ্ফারা দেয়ার ব্যবস্থা করবেন।
"</item>
        <item>"
পেপটিক আলসার রোগীর রোজা

এই রোগে যাদের খালি পেটের উপরিভাগে জ্বালা বোধ হয়, বুক জ্বলে কিংবা চুকা (টক) ঢেঁকুর আসে কিংবা শেষ রাতে পেটের ব্যথায় ঘুম ভেঙে যায়—ধরে নিতে হবে তাদের পেপটিক আলসার রয়েছে। সেক্ষেত্রে এইচটু ব্লকার কিংবা প্রোটন পাম্প ইনহিভিটর জাতীয় ওষুধ খেলে যদি ব্যথা সেরে যায়, ওষুধ খাওয়ার পর ইফতার ও সাহরির সময় যদি শারীরিক অসুবিধা না থাকে তাহলে রমজানের রোজা পালন করতে পারেন। কিন্তু যদি রোগ উপশম না হয় বা জীবনে
কোনো না কোনো সময়ে রক্ত বমি কিংবা কালো পায়খানা হয়ে থাকে, তাহলে রোজা রাখার আগে তাদের বিশেষজ্ঞ চিকিত্সকের পরামর্শ নিতে হবে।
"</item>
        <item>"
হৃদরোগ ও উচ্চ রক্তচাপ রোগীর রোজা
হৃদরোগ ও উচ্চ রক্তচাপের রোগীর ক্ষেত্রে সাধারণত রোজা রাখার বিধিনিষেধ নেই। তবে যেসব রোগীর ‘অ্যাকিউট মায়োকার্ডিয়াল ইনফারকশন’ হয়েছে কিংবা হার্টফেইলুর আছে কিংবা হার্টের রিদমে গণ্ডগোল আছে কিংবা হার্টফেইলুরের কারণে শ্বাসকষ্ট হয়ে যারা ঝুঁকিপূর্ণ অবস্থায় রয়েছেন তাদের অবশ্যই বিশেষজ্ঞ চিকিত্সকের পরামর্শ অনুযায়ী নিজ নিজ স্বাস্থ্যের অবস্থার প্রেক্ষাপটে ব্যবস্থা নিতে হবে।
"</item>
        <item>"
হাঁপানি রোগীর রোজা
অ্যাজমা রোগে যারা আক্রান্ত আছেন, যাদের ট্যাবলেট কিংবা ইনহেলার নিলে শ্বাসকষ্ট দূর হয়ে যায়, তাদের ক্ষেত্রে রোজা রাখার কোনো বাধা-নিষেধ নেই। শুধু ইফতার কিংবা সাহরির সময় ওষুধ ব্যবহার করতে হবে। যেসব রোগী তীব্র শ্বাসকষ্টে ভোগেন এবং দিনে কয়েকবার ইনহেলার কিংবা ওষুধ খেতে হয় তাদের পক্ষে রোজা পালন করা সম্ভব নয়। তাদের পরবর্তী সময়ে কাফ্ফারা দিতে হবে।
"</item>
        <item>"
ডায়াবেটিক রোগীর রোজা

ডায়াবেটিস হলে রোগী রোজা রাখতে পারবে না এ কথা সঠিক নয়। কারণ ডায়াবেটিক রোগীকে রোজা রাখার আগে বিশেষজ্ঞ চিকিত্সকের পরামর্শ অনুযায়ী মুখে খাবার ওষুধ অথবা ইনসুলিন এবং খাওয়া-দাওয়ার ব্যাপারে পরামর্শ নিয়ে রোজা শুরু করা উচিত। কারণ ডায়াবেটিক রোগীরা রক্তের সুগারের স্বল্পতা কিংবা আধিক্য, ডায়াবেটিক কিটো এসিডোসিস কিংবা পানিশূন্যতায় ভুগতে পারেন। এখানে উল্লেখ্য, যেসব ডায়াবেটিক রোগী শুধু খাবার ও ব্যায়ামের মাধ্যমে রোগ নিয়ন্ত্রণে রাখেন তাদের রোজা রাখলে সমস্যা ও ঝুঁকি কম। তাছাড়া যারা মেটফরমিন অথবা গ্লিটাজোনস্ জাতীয় ওষুধ খান তাদেরও সমস্যার সম্ভাবনা কম। কিন্তু সাবধান হতে হবে যারা সালফুনাইল ইউরিয়া ও ইনসুলিন নিয়ে থাকেন। তাই ডায়াবেটিক রোগীদের রমজান মাসের দুই তিন মাস আগে থেকেই বিশেষজ্ঞ চিকিত্সকের পরামর্শ অনুযায়ী পথ্য ও ওষুধ সম্পর্কে পূর্বপ্রস্তুতি গ্রহণ করতে হবে। ডায়াবেটিস জীবনে শৃঙ্খলাবোধ সৃষ্টি করে। খাবারের শৃঙ্খলা, জীবন যাপনের শৃঙ্খলা ও নৈতিক শৃঙ্খলা সবই ডায়াবেটিক রোগীরা শিক্ষা লাভ করে। যারা বৃটল ডায়াবেটিসে ভোগেন তারা অস্থিতিশীল অবস্থায় থাকেন। সেক্ষেত্রে রোজা না রাখাই শ্রেয়। যারা সচরাচর কোষ্ঠকাঠিন্য রোগে ভোগেন তারা ইফতারির সময় সালাদ, ফলের রস কিংবা ইসপগুলের ভুষি ও খাবারের সময় পর্যাপ্ত সবজি খাবেন।

collected from: www.amardeshonline.com, 09/07/2013

"</item>


        <item>"
রমজানের সময় বিশেষ খাদ্যাভ্যাস কেন প্রয়োজন?

ডা. রায়হান কবীর খান

প্রায় শেষের দিকে মাহে রমজান। যথারীতি পত্রপত্রিকায় রমজানের বিশেষ খাদ্যাভ্যাস নিয়ে অনেক লেখাই চোখে পড়বে সবার। অনেক কথাই বলা হবে, অনেক উপদেশ দেয়া হবে কিন্তু জানা হবে না কেন ডাক্তাররা এসব কথা বলেন বার বার। আজ সেসব পেছনের কারনগুলো নিয়েই জানবো আমরা।

"</item>

        <item>"
বেশী করে পানি ও শরবত খেতে বলা হয়ঃ
এমনিতেই গরমের সময়ে পড়েছে রোজা তার পরে সারাদিন পানি খাওয়া হয় না। কম পানি পান করলে হজমেও সমস্যা হয়, শরীরের অঙ্গগুলোর কাজ ঠিকমতো চলার জন্য প্রয়োজন পর্যাপ্ত পানি। দেহের পানির চাহিদা মেটাতে তাই রোজা ভাঙার পরে বেশী করে পানি পান করতেই হবে।
"</item>
        <item>"
ডাবের পানি খেতে বলা হলেও কার্বোনেটেড বেভারেজ কেন ডাক্তারদের চক্ষুশূলঃ

ডাবের পানিতে আছে বেশ কিছু খনিজ পদার্থ যেগুলো শরীরের জন্য খুব দরকার। রয়েছে পটাশিয়াম, সোডিয়াম, ক্লোরিন ইত্যাদির লবণ। ডাবের পানি তাই পানির সাথে এসব প্রয়োজনীয় খনিজেরও অভাব পূরণ করে। ডাবের পানির সাথে লবনের অভাব পূরণ করতে খাবার স্যালাইনও পান করতে পারেন।
কোল্ড ড্রিঙ্কস কেনই বা দুচোখের বিষ হবে না? কি না করে এধরণের পানীয়? এসডিটি, বুক জ্বালা, আলসার, কিডনি ও লিভারের ওপরে চাপ দেয়া থেকে শুরু করে আরো বেশ কিছু ক্ষতিকারক দিক রয়েছে এদের।
"</item>
        <item>"
ভাজা পোড়া খেতে কেন মানা করা হয়
রোজা রেখে এমনিতেই হজম শক্তি থাকে দুর্বল, তার ওপরে তেলে ভাজা জিনিস বেশী খেলে ঝামেলা হবেই। বদহজমের বিপদ আছে, আছে এসিডিটি বাড়ার সুযোগ। তেল, চর্বি এসিডিটি বাড়ায়। বাইরের কেনা খাবার আরো বিপদজনক। এক তেল দিয়ে বার বার ভাজে। এতে দেহে প্রবেশ করে ক্ষতিকর তেলজাত পদার্থ, সাথে বুকজ্বালা ফ্রি।
"</item>
        <item>"
রমজানে আঁশযুক্ত খাবার বেশী খেতে বলার যুক্তি কিঃ

আঁশযুক্ত খাবার পেটে থাকে অনেকক্ষণ, হজম হতে দেরি হয়। তাই ক্ষুধা লাগেও দেরিতে। ডায়াবেটিস রোগীদের রক্তে গ্লুকোজের মাত্রা ঠিক রাখতেও এগুলো সাহায্য করে। সেহেরির সময় এসব আঁশ জাতীয় খাবার খাবেন বেশী করে।
তাছাড়া রমজানে অনেকেই কোষ্ঠকাঠিন্যের সমস্যায় পড়েন। তাদের জন্য আঁশযুক্ত খাবার খুব দরকার। বেশী করে পানি, খাবার বেশী আঁশ, মাঝে মাঝে ইসবগুলের ভুশি খেলে ডাক্তাররের কাছে আর দৌড়াতে হবে না সহজে।
"</item>
        <item>"
একবারে বেশী করে খাবার খেতে মানা করার কারণ কিঃ

ইফতারির সময় আজানের শব্দ শুনেই হাপুস হুপুস খেয়ে দ্রুত পেটে ভরানো চলবে না। খেতে হবে অল্প করে সময় নিয়ে। সারাদিন খালি পেটে থাকার পরে রক্তে গ্লুকোজের মাত্রা থাকে খুব কম। ইফতারিতে দ্রুত খাবার খেতে থাকলে হঠাৎ করে অতিরিক্ত খাবারের কারনে রক্তে নিঃসৃত ইনসুলিনের কারনে রক্তে থাকা অবশিষ্ট গ্লুকোজও শেষ হয়ে যায়, যার ফলে আমরা খুব ক্লান্তি বোধ করি একসাথে বেশী খেয়ে ফেললে।

"</item>
        <item>"
ইফতারিতে মিস্টি জাতীয় খাবার বেশী খেতে বলা হয়ে কেনঃ
সারাদিন না খাওয়ার পরে শরীর কম সময়ের মাঝেই শক্তি খোঁজে। ইফতারিতে খেজুর থাকেই। খেজুরের গ্লুকোজ খুব দ্রুত শরীরে শোষিত হয়ে দেহে শক্তি যোগায়। অন্যান্য মিস্টি যেমন জিলাপিও শক্তি দেয় খুব কম সময়ের মাঝে।
"</item>
        <item>"
ইফতারিতে বেশী করে ফল রাখতে বলার কারণ কিঃ

মিস্টি ফলে রয়েছে ফ্রুক্টোজ যা শক্তি দেয়। রয়েছে বিভিন্ন খনিজ যা দেহের জন্য অনেক প্রয়োজনীয়। ফল খেলে শরীরে যাচ্ছে ভিটামিন, শক্তি, খনিজ পদার্থ, আঁশবার ফাইবার ইত্যাদি।

পেপে, কলা, আম যে ফলই খান না কেন সবগুলোই কোষ্ঠবদ্ধতা সারাতে খুব ভালো কাজ করে। তাই সাধ্যের মধ্যে বেশী করে ফল খাবেন।

"</item>
        <item>"
চিড়া, দই খান অনেকেঃ
ইফতারির পরে অনেকেই এটা খেয়ে থাকেন। পেট রাখে ঠাণ্ডা, দ্রুত সহজে হজম হয়। চিড়ার রয়েছে এসিডিটি কমানোর ক্ষমতা, দই পরিপাক হয় খুব সহজেই। তাই চিড়া, কলা, দই ভালো একটা মেনু।
"</item>
        <item>"
হালিম খেলে কেমন হয়ঃ
হালিম খুব ভালো একটি খাবার যা আমিষের চাহিদা মেটাবে। তবে নানা রকম ডাল দিয়ে রান্না হয় এবং মশলার ব্যবহার ও বেশী হয়ে গেলে সেটা হজমে ঝামেলা করতে পারে। বুঝেশুনে, নিজের অবস্থা বুঝে খেতে পারেন।
"</item>
        <item>"
ছোলা-মুড়ি না খেলে যে ভালো লাগে নাঃ
ছোলা-মুড়ি খাবেন না কেন? অবশ্যই খাবেন তবে ছোলাতে বেশী মশলার ব্যবহার একে গুরুপাক করে দিতে পারে। মুড়িতে কোন আপত্তি নেই, এটা বুক জ্বালা, এসিডিটি কমায়।
"</item>
        <item>"
মাংসের বিভিন্ন মেনু দেখলে মন মানে না, কি করবোঃ
উপাদেয় খাবার দেখলে খেতে ইচ্ছে করবেই, এটাই স্বাভাবিক। এসব খাবারে মশলা, তেলের পরিমাণ বেশী থাকে যা স্বাস্থ্যের জন্য মোটেও ভালো নয়। বাসায় একবেলা মাছ খাওয়ার চেষ্টা করুন, আরেক বেলা না হয় মাংস খেলেন। খাবারে ভেরিয়েশন না আনলে রোজায় রুচি থাকবে না।
"</item>
        <item>"ডিম ও দুধের ব্যাপারে কি হবে?

দুধের ব্যাপারে কোন বিধিনিষেধ নেই। সেহেরীতে দুধ খেয়ে থাকেন প্রায় সবাই। সারাদিনের উপোষের পরে দুধ শরীরের ক্ষয় পূরণে অনেক সাহায্য করে। যাদের বয়স হয়েছে, রক্তে কোলেস্টেরলের পরিমাণ বেশী তারা কুসুম ছাড়া ডিমের সাদা অংশ খেতে পারেন, সমস্যা নেই।



রকমারি খাবারের ভিড়ে রসনা তৃপ্তির সাথে শরীরের দিকে খেয়াল রাখা হয়তো খুব কঠিন মনে হতে পারে তবে বাস্তবে এটা তেমন কঠিন কিছু নয়। খেতে হবে নিজের শরীর বুঝে, খাবারের মান বুঝে। এই রমজানে সকলে থাকুন সুস্বাস্থ্যের অধিকারী, এই কামনায়। ঈদ মোবারক।
Collected from: www.sasthabangla.com"</item>

    </string-array>

</resources>